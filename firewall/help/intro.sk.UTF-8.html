<header>Firewall Linuxu</header>

<h3>Úvod k modulu</h3>

Tento modul umožňuje nakonfigurovať funkcie IP tabuliek firewallu, ktoré 
sa nachádzajú v Linuxových jadrach rady 2.4. Na rozdiel od niektorých iných 
programov na konfiguráciu firewallu namiesto vytvárania scriptu pre shell, 
ktorý nastaví firewall, tento modul prečíta a edituje pravidlá z uloženého 
súboru vo formáte, ktorý je načítavaný a zapisovaný programami
<tt>ipi(6)tables-restore</tt> a <tt>ipi(6)tables-save</tt>. <p>

Ak už máte vo Vašom systéme firewall, ktorý bol nastavený ručne alebo pomocou
scriptu, modul ponúka aj jeho konverziu na IP tabuľky uložené v súbore a vytvorí 
script, ktorý aktivuje pravidlá zo súboru pri zavádzaní systému. Avšak ak to urobíte 
a nebudete chcieť pravidlá firewallu na dlhší čas používať, môžete tiež aktiváciu 
pravidiel pri zavádzaní vypnúť. <p>

<h3>Prehľad IP tabuliek</h3>

Každý sieťový paket, ktorý prichádza dnu, odchádza von alebo je presmerovaný Vaším 
systémom, je skontrolovaný jedným alebo viacerými zreťazeniami, ktoré určia, čo sa 
s ním má stať. Každé zreťazenie obsahuje nula alebo viac pravidiel, z ktorých každé 
má podmienku (určujúcu, pre ktoré pakety bude platiť) a akciu (určujúcu, čo sa má stať 
s paketmi splňujúcimi podmienku). Každé zreťazenie má tiež predvolenú akciu, ktorá hovorí 
čo sa má stať s paketmi, ktoré nespĺňajú ani jednu z uvedených podmienok. <p>
	
Každé zreťazenie je súčasťou jednej z troch tabuliek:
<ul>
<li><b>Filtrovanie paketov (<tt>filter</tt>)</b><br>
    Zreťazenia v tejto tabuľke môžu byť použité na ovládanie dát prichádzajúcich do 
    systému z iných staníc siete, dát odoslaných z Vášho systému používateľmi a procesmi
    a dát presmerovaných vaším systémom, ak funguje ako router. <p>
<li><b>Preklad sieťovej adresy (<tt>nat</tt>)</b><br>
    Táto tabuľka môže byť použitá na nastavenie NAT alebo maškarády, čo je užitočné, ak chcete 
    z celej vašej siete pristupovať do internetu iba s jednou skutočnou IP adresou. <p>
<li><b>Zmena paketov (<tt>mangle</tt>)</b><br>
    Toto zreťazenie slúži na úpravu paketov presmerovaných alebo odoslaných Vašim systémom. <p>
</ul>

Ako dodatok ku štandardným zreťazeniam, ktoré sú súčasťou každej tabuľky, môžete tiež vytvoriť 
Vaše vlastné zreťazenie, ktoré môže byť spustené pravidlami zo zabudovaných zreťazení. To môže byť 
užitočné pri skupinových a zdielaných pravidlách, ktoré by bolo inak potrebné použiť na viacerých 
miestach. <p>

<h3>Hlavná stránka</h3>

Hlavná stránka tohto modulu zobrazuje všetky zreťazenia a pravidlá jednej 
z dostupných tabuliek, vybranej zo zoznamu vľavo hore. Nižšie sú časti pre 
každé zreťazenie v aktuálnej tabuľke so všetkými pravidlami a ich podmienkami, 
ktoré najlepšie opisujú schopnosti modulu. Pre každé zreťazenie, ktoré je 
zabudované v tabuľke, môžete definovať predvolenú akciu prostredníctvom 
rozbaľovacieho poľa. Vlastnoručne zadefinované zreťazenia môžete odstrániť 
pomocou tlačidla Odstrániť zreťazenie. <p>

Môžete kliknúť na ľubovoľné pravidlo v zreťazení a upraviť ho, kliknúť na šipku 
vpravo a presunúť ho vyššie alebo nižšie alebo kliknúť na tlačítko pridať a 
zadefinovať nové pravidlo. Pridávanie alebo úprava pravidla Vás presunie na stránku, 
na ktorej môžete vybrať pre pravidlo akciu a podmienku, pri ktorej sa má akcia vykonať. <p>

V spodnej časti stránky je tlačidlo na aktivovanie aktuálnej konfigurácie, ktoré ju nahrá 
do jadra pomocou <tt>ipi(6)tables-restore</tt>. Pod ním je tlačidlo na vykonanie obnovy -
vezme konfiguráciu, ktorá je nahraná v jadre a umožní ju upravovať. Ak to vaša distribúcia 
podporuje, je tu ešte tlačidlo, ktoré nastaví, či sa má firewall aktivovať pri zavádzaní 
systému alebo nie. <p>

<hr>

