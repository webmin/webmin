<h3>Introduktion till NFS</h3>

NFS är standardprotokollet för fildelning i Unix-system. Med NFS kan
ett system exportera en katalog över nätverket till en eller flera datorer,
så att användare och program på dessa datorer kan komma åt filer som om
de fanns på de lokala datorerna.

<p>En NFS-server är ett system som exporterar en eller flera kataloger
och en NFS-klient är ett system som monterar en eller flera kataloger
från en server. Samma dator kan vara både NFS-server och klient.

<p>Servern bestämmer om en klient får montera en exporterad katalog
genom att kontrollera IP-adressen för klienten mot en lista över
datorer som tillåts montera katalogen i fråga. Servern kan också göra
så att en katalog exporteras med enbart läsrättigheter, för alla klienter
eller vissa, namngivna.

<p>NFS-klienter behöver, till skillnad från andra filsystem över nätverk,
inte logga in på servern då en exporterad katalog ska monteras. Servern
litar på att klienten har kontrollerat användarens identitet och att denna
identitet bifogas förfrågningar. Därför kan det vara dumt att tillåta
montering från klienter som du inte fullständigt litar på.

