<header>Firewall Linuksa</header>

<h3>Wprowadzenie do modułu</h3>

Ten moduł pozwala na konfigurację funkcji firewalla ip6tables znajdujących
się w kernelach Linuksa 2.4. W odróżnieniu od innych programów konfiguracji
firewalla ten moduł nie tworzy skryptów shell, a zamiast tego odczytuje
i edytuje pliki w formacie umożliwiającym ich odczyt w <tt>ip6tables-restore</tt>
i <tt>ip6tables-save</tt>. <p>

Jeżeli masz już w systemie firewall skonfigurowany ręcznie lub przez plik
skryptu, to ten moduł przekonwertuje go do odpowiedniego formatu ip6tables
i utworzy skrypt do uruchamiania reguł przy starcie. Po tej operacji nie
powinno się dłużej używać starych skryptów do edycji reguł, należy je
także wyłączyć z autostartu. <p>

<h3>Opis ip6tables</h3>

Każdy pakiet sieciowy przesyłany do lub z twojego systemu jest sprawdzany z
przynajmniej jednym łańcuchem, który określa co powinno się z nim stać.
Każdy łańcuch zawiera zero lub więcej reguł, każdy z nich posiada warunek
(określa, które pakiety do niego pasują) i akcję (do kontroli co się stanie
z pasującym pakietem). Każdy łańcuch dodatkowo posiada akcję domyślną, która
określa co się stanie z pakietami, które nie pasują do żadnej reguły. <p>

Każdy łańcuch jest częścią tabeli, aktualnie dostępne są trzy :
<ul>
<li><b>Filtracja pakietu (<tt>filter</tt>)</b><br>
    Łańcuchy w tej tabeli mogą być wykorzystane do kontroli danych pochodzących
	do twojego systemu z innych hostów w sieci, danych wysyłanych ze twojego
	systemu przez użytkowników i procesy oraz dane przekazane przez twój system,
	jeśli działa jako router. <p>
<li><b>Translacja adresów sieciowych (<tt>nat</tt>)</b><br>
    Tabela ta może być używana do konfigurowania NAT lub maskowania, co jest
	przydatne, jeśli chcesz dać całej sieci komputerów dostęp do Internetu za
	pośrednictwem tylko jednego prawdziwego adresu IP. <p>
<li><b>Przeróbka pakietów (<tt>mangle</tt>)</b><br>
    Ta tabela dotyczy modyfikowania pakietów przekazywanych przez lub wysyłanych
	z systemu.<p>
</ul>

Oprócz standardowych łańcuchów, które są częścią każdej tabeli, można również
tworzyć własne łańcuchy, które mogą być uruchamiane przez reguły w łańcuchach
wbudowanych. Może to być przydatne do grupowania i udostępniania zasad, które
mogą być wykorzystane w wielu miejscach. <p>

<h3>Główna strona modułu</h3>

Strona główna tego modułu zawiera wszystkie łańcuchy i reguły z jednej z dostępnych
tabel, wybranej z listy w lewym górnym rogu. Poniżej znajduje się sekcja każdego
łańcucha w bieżącej tabeli, ze wszystkimi regułami w każdym wybranym łańcuchu i
ich opisane warunki. Dla każdego łańcucha, można zmienić domyślną akcję,
korzystając z listy rozwijanej, jeśli łańcuch jest jednym z tych, wbudowanych do
tabeli, lub usunąć go za pomocą przycisku Usuń, jeżeli łańcuch jest zdefiniowany
przez użytkownika. <p>

W celu edycji dowolnej reguły w łańcuchu, kliknij na nią. Kliknij na strzałki
po prawej stronie, aby przenieść w górę lub w dół lub kliknij na przycisk
Dodaj regułę, aby dodać nową. Dodawanie lub edytowanie reguł przekieruje cię
do strony, na której możesz wybrać akcję do każdej reguły i warunki, w celu
określenia kiedy ta akcja ma być wykonana. <p>

Na dole strony znajdują się przyciski umożliwiające aktywację aktualnej
konfiguracji firewalla przez załadowanie do kernela polecenia
<tt>ip6tables-restore</tt>. Poniżej jest przycisk, który działa odwrotnie
tzn. pobiera aktywną konfigurację firewalla z kernela i umożliwia jej
edycję w tym module. Na końcu, jeżeli twoja dystrybucja obsługuje tę
funkcję znajduje się przycisk umożliwiający wybranie, czy firewall
ma być aktywowany w momencie uruchamiania systemu czy nie. <p>

<hr>

